Čokoládová Pavlova Torta


http://angiebakes.com/2015/06/03/cokoladova-pavlova/

4 bielka
230 g Sweet family práškového cukru
2 kopcovité lyžice kakaa
50 g najemno nastrúhanej horkej čokolády
1 lyžička bieleho octu
1 lyžica kukuričného škrobu Dr. Oetker
500 ml smotany na šľahanie
ovocie, veľa ovocia

Rúru si predhrejeme na 180°C. Plech vystelieme papierom na pečenie alebo silikónovou podložkou. Môžete si na papier na pečenie z druhej strany ceruzkou nakresliť kruh podľa tortovej formy, aby sa ľahšie tvarovalo cesto. Práškový cukor preosejeme, odoberieme jednu lyžicu ktorú pomiešame s kakaom a kukuričným škrobom. V mise začneme šľahať bielka, pridáme ocot. Keď už začnú tuhnúť, po jednej lyžici začneme pridávať za stáleho mixovania práškový cukor. Nakoniec pridáme aj poslednú lyžicu zmiešanú s kakaom a škrobom. Hmota by mala byť veľmi tuhá a lesklá. Opatrne lopatkou primiešame aj nastrúhanú čokoládu. Rúru znížime na 150°C. Hmotu lyžicou vytvarujeme do kruhu na papier na pečenie tak, aby v strede bola trošku priehlbinka. Dáme piecť na 60-65 minút. Neotvárame rúru, po dopečení vypneme a necháme tortičku vychladnúť v zavretej rúre. J a ju vyberám až tak po hodine. Smotanu vyšľaháme do tuha, nanesieme na vrch torty a ozdobíme ovocím.
