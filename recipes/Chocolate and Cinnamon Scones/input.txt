Čokoládovo-škoricové keksíky plnené mascarpone krémom


http://angiebakes.com/2017/04/16/cokoladovo-skoricove-keksiky-plnene-mascarpone-kremom/

180 g hladkej múky
2 vajíčka
70 g masla
50 g kryštálového cukru
50 g horkej čokolády
1 lyžica kakaa
1 a pol lyžičky škorice
2 lyžice medu
2 lyžičky kypriaceho prášku
250 g mascarpone
50 g práškového cukru
pol lyžičky škorice

Na cesto si rozpustíme maslo a pridáme čokoládu a miešame, kým sa čoko nerozpustí. Odložíme bokom. Celé vajíčka vyšľaháme s kryštálovým cukrom, medom a škoricou, postupne prilejeme rozpustenú čokoládu a napokon primiešame aj múku zmiešanú s kypriacim práškom a kakaom. Cesto by malo byť tvarovateľné rukou. Rúru zapneme na 170 stupnov. Z cesta odoberáme kúsky cca 24 g, vytvoríme guľky a spľasneme. Uložíme na plech vystlaný papierom na pečenie trošku od seba. Pečieme cca 10-12 minút. Keksíky by mali byť trošku tvrdšie zvonka ale mäkké zvnútra. Necháme úplne vychladnúť. Mascarpone vyšľaháme s práškovým cukrom a pridáme trošku škorice. Tento krém dáme do zdobiaceho sáčku a nanesieme na spodnú časť keksíka a prikryjeme druhým.
