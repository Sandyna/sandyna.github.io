Marinované rebierka v mede s BBQ omáčkou
 
 
Chefparade

Rebierka a marináda:
1 kg bravčové rebierka
2 lyžice worcester omáčka
1 lyžica sójová omáčka
1 čajová lyžička chili omáčka
1 strúčik cesnaku
2 lyžice paradajkový pretlak
2 lyžice oleja
3 lyžice medu
1 lyžica posekaná petržlenová vňať
BBQ omáčka:
1 cibuľa
2 strúčiky cesnaku
kúsok zázvoru
1 PL trstinového cukru
1 paradajkový pretlak
paradajky z 1 konzervy
chili
soľ

Prísady na marinádu zmiešame dokopy vo väčšej miske. Rebierka umyjeme, osušíme a pokrájame pozdĺž kostí. Rebierka osušíme a namočíme do marinády a necháme marinovať v chladničke. Počas toho občas prehodíme, polejeme marinádou. Po vytiahnutí z marinády poukladáme do pekáča s olejom a upečieme do červena pri teplote 220 stupňov.
Ak chceme mať rebierka lahodnejšie a rýchlejšie hotové, môžeme ich pred marinovaním povariť do polo mäkka približne 20-30 minút.
BBQ omáčka:
Olúpanú cibuľu, cesnak a zázvor orestujeme na oleji do zlatova, pridáme trstinový cukor, paradajkový pretlak a paradajky z konzervy. Dochutíme soľou a pridáme chili. Pokiaľ zoženieme dymovú arómu, tak ju pridáme do omáčky a rozmixujeme do hladka.
