---
title: Gaštanový tart s hruškami
layout: recipe
time: 
servings: 24cm tart
source: http://www.sweet-family.sk/recepty/gastanovy-tart-s-hruskami
image: ./image.jpg
---

## Ingredients

### Na cesto
* 150g masla
* 200g hladkej múky
* 70g práškového cukru
* 1 žĺtko
* 1 lyžička kypriaceho prášku
* štipka soli

### Na plnku
* 450g gaštanového pyré
* 4 lyžice krupicového cukru
* 230ml smotany na šľahanie
* 2 žĺtka
* 50g mletých orechov
* 2 väčšie hrušky

## Instructions
Rúru zapneme na 180 stupňov. Múku preosejeme s práškovým cukrom, kypriacim práškom a štipkou soli, pridáme maslo, rozmrvíme a napokon pridáme aj žĺtko a spracujeme na pevné cesto. Zabalíme do potravinárskej fólie a uložíme na 15 minút do chladničky. Zatiaľ si pripravíme plnku. Gaštanové pyré roztlačíme vidličkou, pridáme smotanu na šľahanie, cukor, žĺtka a mleté orechy a mixérom vymiešame do hladkého krému. Cesto vyberieme z chladničky a na pomúčenej doske vyvaľkáme a pomocou valčeka prenesieme do pripravenej okrúhlej koláčovej formy.<br/>
Nadbytočné okraje odrežeme. Cesto popicháme jemne vidličkou a nanesieme na neho gaštanový krém. Hrušky umyjeme a prerežeme na polovice, kôstky odstránime. Uložíme ich na plnku rozrezanou časťou nadol. Zvyšné odrezané cesto vyvaľkáme a vykrajujeme z neho ľubovoľné tvary. Uložíme ich na koláč. Dáme piecť na cca 45 minút. Po upečení necháme vychladnúť a nakrájame.<br/>