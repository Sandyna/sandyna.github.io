Apple Grid Pie
?
?
http://angiebakes.com/2017/01/23/mriezkovy-jablkovy-kolac

					Na cesto: 
					    250 g hladkej múky 
					    120 g masla Hera 
					    100 g práškového cukru 
					    1 vajíčko 
					    pol lyžičky kypriaceho prášku 
					    štipka soli 
					Na plnku: 
					    1 kg jabĺk 
					    4 lyžice trstinového cukru 
					    1 lyžička škorice 
					    1 lyžička vanilkového extraktu
						2 lyžice detskej krupice

Najprv si pripravíme plnku. Jablká olúpeme a nastrúhame do hrnca, posypeme cukrom, škoricou a vanilkovým extraktom a dusíme, až kým nezmäknú a prebytočná šťava sa neodparí (jasné, ostane tam trocha šťavy, netreba sa báť). Potom pridáme 2 lyžice krupice, premiešame a pár minút ešte povaríme a potom odstavíme z ohňa. Necháme chladnúť. <br/>Zatiaľ si pripravíme cesto. Všetky suroviny si dáme do misky a rukou spracujeme na pevné cesto. Zabalíme do fólie a uložíme na 20 min do chladničky. <br/>Rúru zapneme na 180°C. Cesto vyberieme a 2/3 vyvaľkáme na pomúčenej doske do kruhu. Ten prenesieme do 24 cm koláčovej formy (netreba ju vymazávať ani nič) a odrežeme z okrajov čo pretŕča. Na cesto nanesieme jablkovú plnku. Zvyšok cesta rozvaľkáme a narežeme nožom na pásiky. Tie nanesieme na vrch koláča. Takto dáme piecť na cca 25 – 30 minút. Po upečení necháme úplne vychladnúť a pred podávaním posypeme jemne práškovým cukrom.
