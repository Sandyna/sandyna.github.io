Zemiakový šalát
 
 
Tatino

zemiaky
cibuľa
0.5l Ocot
2-3l Voda
5 lyžíc cukru
2-3 čl soľ
smotana (príp. jogurt)
majonéza

Dáš variť zemiaky v celosti (šupke), zhruba rovnakej veľkosti (aby niektoré neboli nedovarené resp. malé zase rozvarené). Či sú uvarené zistíš vidličkou - pichneš do nich a keď ju vieš zapichnúť tak je to OK. Zleješ vodu, necháš ochladnúť, ošúpeš a nakrájaš na plátky (cca 0,5 cm). Nakrájaš cibuľu, stačí na dve polovice a potom na plátky (množstvo podľa chuti).
Pripravíš si nálev (množstvo tak, aby Ti pokrylo tie zemiaky, cca 3 l)). Nálev podľa chuti - dáš vrieť vodu, potom naleješ ocot, pridáš cukor a soľ. krátko to povaríš a priebežne ochutnávaš. Môžeš to jemne prešvihnúť s ingredienciami, zemiaky soľ aj kyslosť stiahnu.
Zaleješ tie zemiaky (aj takým horúcim nálevom). Necháš odstáť a vychladnúť. Na druhý, tretí deň môžeš zliať nálev a zamiešať do toho smotanu (asi kyslú) prípadne doplniť jogurtom. Niekedy sa dávala majonéza - pre mňa je to už ťažké. Dosolíš. Niekto ešte pridáva varenú (sterilizovanú) zeleninu - mrkvu a hrášok.
