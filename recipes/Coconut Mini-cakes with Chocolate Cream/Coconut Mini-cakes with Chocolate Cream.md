---
title: Kokosové košíky plnené čokoládovým krémom
layout: recipe
time: 
servings: 
source: http://angiebakes.com/2017/10/17/kokosove-kosiky-plnene-cokoladovym-kremom/
image: ./image.jpg
---

## Ingredients
* 2 bielka
* 100 g kryštálového cukru
* 150 g kokosu
* 2 lyžice mlieka
* 2 lyžice kakaa
* 2 žĺtka
* 150 ml mlieka
* 1 vanilkový cukor
* 1 lyžica hladkej múky
* 3 lyžice kakaa
* 70 g horkej čokolády
* 2 lyžice kryštálového cukru
* 150 g mascarpone
* maliny na ozdobu

## Instructions
Najprv si pripravíme košíky. Bielka začneme šľahať a keď už tuhnú, postupne prisypávame 100 g kryštálového cukru. Keď už máme tuhý sneh, pridáme kokos zmiešaný s kakaom a lopatkou vmiešame spolu s 2 lyžicami mlieka. Dostaneme tuhú lepkavajšiu hmotu. Nachvíľu uložíme do chladničky. Rúru zapneme na 175 stupňov. Silikónové košíky na muffiny vymažeme maslom a z kokosovej hmoty odoberáme vlhkými rukami väčšiu časť, sploštíme v ruke a uložíme do košíka tak, aby cesto zakrývalo dno aj steny. Nie príliš hrubú ani príliš tenkú vrstvu. Toto opakujeme aj zo zvyšným cestom. Dáme ich na plech a pečieme cca 15 minút. Vyberieme a necháme vychladnúť, potom opatrne vylúpneme z formičiek. Na krém si do malého hrnca nalejeme 150 ml mlieka, pridáme žĺtka, kakao, vanilkový aj normálny cukor (2 lyžice) a lyžicu hladkej múky a na miernom ohni za stáleho miešania varíme, až kým krém nezhustne. Potom pridáme nalámanú čokoládu a vymiešame. Keď krém úplne vychladne, primiešame k nemu mascarpone. S týmto čoko krémom naplníme kokosové košíky a ozdobíme malinami. Z tejto dávky mi vyšlo 7 kusov.<br/>