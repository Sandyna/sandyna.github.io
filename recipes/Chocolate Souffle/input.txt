Čokoládové suflé


https://www.sweet-family.sk/recepty/cokoladove-sufle

100g min. 70% horkej čokolády
30g masla
2 vajíčka
2 lyžice kryštálového cukru
10g hladkej múky
štipka soli
maliny na ozdobenie
práškový cukor na posypanie

Rúru si zapneme na 240°C. Plech vystelieme papierom na pečenie. Dva kruhy o priemere 8 cm a výšky 4-5 cm vymažeme zvnútra maslom a vysypeme kakaom a uložíme na plech (ak také nemáme, môžeme ich pripraviť aj v keramických miskách alebo v plechu na muffiny).
Najprv si vo vodnom kúpeli rozpustíme čokoládu s maslom. Odstavíme a necháme trocha vychladnúť. Vajíčka rozdelíme, bielka vyšľaháme so štipkou soli a postupne pridávame cukor do hustého snehu. Žĺtka primiešame do rozpustenej čokolády. Tuhý sneh opatrne lopatkou primiešame k čokoláde a nakoniec pridáme aj múku. Toto cesto nalejeme do pripravených kruhov uložených na plechu (do keramických misiek alebo do plechu na muffiny).
Dáme piecť na cca 5 minút, vyberieme, necháme 2 minúty odstáť a potom opatrne s nožom prejdeme zvnútra kruhu a dáme ho dole. Každé suflé jemne podberieme zospodku lopatkou a prenesieme na tanier. Ozdobíme malinami a posypeme práškovým cukrom. Z tejto dávky vyjdú 2 kusy (v prípade keramickej formy 3).
