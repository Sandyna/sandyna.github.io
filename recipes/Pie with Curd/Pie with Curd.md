---
title: Tvarohový koláč
layout: recipe
time: 
servings: 
source: https://www.sweet-family.sk/recepty/tvarohovy-kolac
image: ./image.jpg
---

## Ingredients

### Na cesto
* 300g hladkej múky
* 200g masla
* 100g práškového cukru
* 2 žĺtka
* 20g kakaa
* 1 lyžička kypriaceho prášku
* štipka soli

### Na plnku
* 500g tvarohu
* 100g kyslej smotany
* 1 balík vanilkového pudingového prášku
* 130g kryštálového cukru
* šťava z polovice citróna

## Instructions
Všetky suroviny na cesto vypracujeme rukou na pevné cesto, zabalíme do potravinárskej fólie a uložíme na hodinu do chladničky. Zatiaľ si do misky dáme tvaroh (ja som použila jeden hrudkovitý a jeden jemný), cukor, kyslú smotanu, šťavu z citróna a pudingový prášok a tyčovým mixérom vymiešame do hladkého krému. Cesto vyberieme, rozdelíme na dve rovnaké časti. Jednu časť vyvaľkáme na pomúčenej doske a opatrne prenesieme do 22-24 cm koláčovej formy. Zbytočné cesto orežeme z krajov.<br/>
Na cesto nanesieme tvarohový krém a uhladíme. Druhú časť cesta taktiež vyvaľkáme a opatrne prenesieme na vrch koláča. Na krajoch popritláčame a vrch popicháme vidličkou. Dáme piecť do predhriatej rúry na 180°C na cca 25 minút. Po upečení necháme úplne vychladnúť, ideálne 3-4 hodiny, potom vrch posypeme práškovým cukrom a nakrájame. Môžeme ozdobiť malinami.<br/>