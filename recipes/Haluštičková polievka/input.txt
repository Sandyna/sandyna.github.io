Haluštičková polievka
 
 
stará mama z Dunajskej Stredy

Olej
Sladká paprika
Mrkva
Karfiol
Kaleráb alebo iná vhodná zelenina
Zemiaky
Cibuľa
Voda
Soľ
Múka
Vajce
Sladká smotana (na varenie)

Pripravíme si zápražku z oleja a papriky. Do horúcej zápražky pridáme nakrájanú mrkvu, karfiol, prípadne kaleráb. Chvíľu opražíme a zalejeme vodou. 
Pridáme nakrájané zemiaky, celú cibuľu, osolíme a necháme variť. 
Vymiešame múku s vajcom a soľou na halušky. Ak sú príliš riedke, pridávame múku. Ak sú príliš suché a už nechceme pridávať vajce, po lyžičkách pridávame trochu mlieka. 
Keď sa všetka zelenina uvarí, nahádžeme do polievky halušky. Po uvarení polievku odstavíme a pridáme sladkú smotanu. 
