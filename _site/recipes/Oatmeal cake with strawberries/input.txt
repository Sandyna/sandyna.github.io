Oatmeal cake with strawberries 


http://www.sweet-family.sk/nase-recepty/pecenie/spaldovo-ovseny-kolac-plneny-jahodami.html?page_id=1143
 
280g jemne mletých ovsených vločiek
150g celozrnnej hladkej špaldovej múky
130g trstinového cukru
230g masla izbovej teploty
1 lyžička kypriaceho prášku
600g čerstvých jahôd alebo aj zavárané ovocie
nastrúhaná kôra z 1 citróna - ak použijeme zavárané
2 lyžice kukuričného škrobu - ak použijeme zavárané

Ak použijeme zavárané ovocie, tak si najprv pripravíme plnku. Šťavu zo zaváraného ovocia nalejeme do hrnca, pridáme nastrúhanú citrónovú kôru, cukor podľa chuti (1-2 lyžice) a kukuričný škrob a na strednom ohni varíme za stáleho miešania, až kým nezhustne. Potom pridáme aj zvyšok ovocia, premiešame a odstavíme. 
Ak použijeme čerstvé ovocie, tak ho nakrájame na menšie kúsky. Rúru zapneme na 180 stupňov. 
Na cesto si vyšľaháme maslo s cukrom a primiešame aj ovsené vločky, špaldovú múku a kypriaci prášok. Zmiešame - vareškou alebo rukou. Cesto by malo byť také trocha mrveničkové. 
Polovicu cesta natlačíme na dno vymastenej formy - 24 cm, na to nanesieme plnku (alebo naukladáme nahusto čerstvé jahody) a navrch nasypeme nahusto mrveničku zo zvyšku cesta. Dáme piecť do predhriatej rúry na cca 20-25 minút. Vyberieme a necháme vychladnúť. 
