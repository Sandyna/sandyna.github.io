---
title: Trojvrstvové brownie
layout: recipe
time: 
servings: 
source: http://angiebakes.com/2017/07/21/trojvrstvove-brownie/
image: ./image.jpg
---

## Ingredients
* 100 g horkej čokolády
* 100 g mliečnej čokolády
* 200 g masla
* 4 vajíčka
* 150 g kryštálového cukru
* 180 g hladkej múky
* 250 g mascarpone
* 150 g kyslej smotany
* 1 lyžica cukru
* 1 vajíčko
* pol lyžičky vanilkového extraktu

## Instructions
Najprv si pripravíme strednú mascarpone vrstvu. Mascarpone vyšľaháme s kyslou smotanou, vanilk. extraktom, 1 vajíčkom a 1 lyžicou cukru. Horkú čokoládu si rozpustíme so 100 g masla, mliečnu čoko si taktiež zvlášť rozpustíme vo vodnom kúpeli so 100 g masla. 4 celé vajíčka vyšľaháme do peny spolu s cukrom. Primiešame múku a rozdelíme na 2 časti. Do jednej primiešame rozpustenú horkú čoko a do druhej rozpustenú mliečnu čoko. Pripravíme si plech 20 x 30 cm, vystelieme ho papierom na pečenie. Rúru zapneme na 180 stupňov. Na dno plechu nalejeme najprv cesto z horkej čokolády, uhladíme a na to nalejeme mascarpone krém. Na vrch pôjde cesto z mliečnej čokolády (vrch lejeme radšej po malých častiach, aby nám to celé zakrylo vrstvu pod tým). Dáme piecť na cca 25-30 minút. Ja som piekla 25 minút, okraje boli super upečené ale vnútro bolo ešte také polotekuté – čo ja milujem – ale ak vy nie, tak pečte trocha dlhšie. Krájame až keď úplne vychladne.<br/>