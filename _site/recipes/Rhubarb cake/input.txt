Rhubarb cake Swarowski 
?
?
http://moje-jedlo.sk/rebarborovy-kolac-swarovski/

6 vajec
250 ml mlieka
1/2 kocky droždia
7 lyžíc práškového cukru
1 vanilkový cukor
cca 4 stonky rebarbory
250 g polohrubej múky
120 g masla

Vajcia rozdelíme na žĺtky a bielky. Do misy k žĺtkom dáme zmäknuté maslo a rozmiešame. V šálke si urobíme kvások – do vlažného mlieka dáme lyžicu cukru a polovicu droždia. Počkáme, kým nakysne a potom ho pridáme k vajíčkovo maslovej zmesi. Pridáme múku a dobre zamiešame, konzistencia by mala byť tekutá asi ako pri bublanine. Viac cukru do korpusu nejde.
Zmes nalejeme na vymastený a múkou vysypaný plech (alebo vystelieme papierom na pečenie) a rozotrieme ju do všetkých kútov, použila som klasický veľký plech. Na zmes potom poukladáme očistenú a nadrobno nakrájanú rebarboru. Posypeme vanilkovým cukrom a necháme 15 minút podkysnúť.
Potom koláč dáme piecť do rúry z oboch strán na 180 stupňov. Kým sa koláč pečie, vyšľaháme bielky a keď su tuhé, pridáme po lyžiciach zvyšný cukor (6 lyžíc). Koláč po 10 – 15 minútach, keď už sa mierne zapiekol, vyberieme z rúry a natrieme naň hustý sneh. Rovnomerne rozotrieme a dáme dopekať už iba so spodným ohrevom. Pečieme podľa potreby ešte aspoň 10 – 15 minút.
