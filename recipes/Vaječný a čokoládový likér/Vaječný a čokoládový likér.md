---
title: Vaječný a čokoládový likér
layout: recipe
time: time
servings: servings
source: http://angiebakes.com/2016/12/05/vajecny-a-cokoladovy-liker/
image: ./image.jpg
---

## Ingredients

### Vaječný likér
* 250 ml mlieka
* 125 ml smotany na šľahanie
* 125 ml vodky
* 125 g  práškového cukru
* 3 žĺtka
* 1 balík vanilkového cukru

### Čokoládový likér
* 150 ml smotany na šľahanie
* 200 ml vodky
* 250 g práškového cukru
* 2 vajíčka
* 30 g kakaa
* 50 g kvalitnej horkej čokolády (min. 70%)

## Instructions
Vaječný likér:<br/>
V strednom hrnci necháme zovrieť mlieko, smotanu na šľahanie, vanilkový cukor a 50 g práškového cukru. Potom odstavíme z ohňa a necháme vychladnúť. V mise si vyšľaháme spolu zvyšok práškového cukru so žĺtkami – minimálne 5 minút, potom pridáme asi tri lyžice z vychladnutého mlieka a šľaháme ďalej, až kým konzistencia nie je úplne jemná, penová. Potom prilejeme zvyšok vychladnutého mlieka a vodku a celé premiešame. Nalejeme do fľašiek a uložíme do chladničky poriadne vychladiť. Najlepšie chutí po pár dňoch. Toto množstvo je na cca pol litra.<br/>
Čokoládový likér:<br/>
Práškový cukor s celými vajíčkami vyšľaháme do peny. 100 ml mlieka odoberieme, trocha zohrejeme a pridáme kakao, ktoré v ňom poriadne premiešame. Zvyšok mlieka nalejeme do väčšieho hrnca spolu so smotanou na šľahanie a čokoládou a varíme na miernom ohni za stáleho miešania, kým sa čokoláda úplne nerozpustí. Odstavíme z ohňa za stáleho miešania ručnou metličkou prilejeme v mlieku rozpustené kakao a taktiež vyšľahané vajíčka s cukrom. Nakoniec pridáme alkohol, poriadne premiešame a nadávkujeme do fľašiek. Skladujeme v chladničke, najlepšie chutí nasledujúci deň. Z tohto množstva surovín vyjde cca 1 liter.<br/>