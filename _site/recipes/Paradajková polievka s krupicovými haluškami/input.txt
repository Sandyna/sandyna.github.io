Paradajková polievka s krupicovými haluškami
1h
4
Domáce

Polievka:
3PL olej
1PL múka
500g paradajková šťava
(opt) cibuľa
(opt) čerstvá bazalka
cukor
soľ
1.5l vody
Halušky:
1 vajíčko
100-150g krupice (?)
20-30g maslo
0.5ČL soľ

Polievka:
Pointa tohto receptu tkvie v správnej koncentrácii paradajok. Paradajkovú šťavu môžeme nahradiť aj pretlakom, ale treba pridať viac vody.
Pripravíme si paradajkovú šťavu po ruke plus trochu vody. Spravíme zápražku; zohrejeme olej (prípadne osmažíme cibuľku), pridáme múku a krátko posmažíme. Pridáme paradajkovú šťavu, rozmiešame a pridáme vodu. Ak máme chuť, pridáme niekoľko celých ošúpaných cibúľ na vyvarenie. Privedieme do varu a pomaly varíme, až kým nie je cibuľa uvarená (45 minút snáď stačí).
Pridáme halušky, povaríme zvyšných 15 minút a dochutíme soľou a cukrom. Odstavíme a pridáme bazalku.
Halušky:
Rozmiešame vajíčko so soľou a mäkkým maslom. Pomaly pridávame krupicu a hnietime (vidličkou), až kým cesto nezačne držať pohromade. Halušky sa najlepšie vykrajujú nožíkom alebo vidličkou. Pozor, po uvarení zvyknú zväčšiť svoj objem.
