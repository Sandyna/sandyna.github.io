---
title: Jablkový koláč s penou
layout: recipe
time: 
servings: 
source: http://angiebakes.com/2016/10/18/jablkovy-kolac-s-penou/
image: ./image.jpg
---

## Ingredients
* 230 g hladkej múky
* 100 g masla
* 1 žĺtko
* 2 lyžice mlieka
* 1 kg jabĺk
* 80 g SweetFamily kryštálového cukru
* 100 ml vody
* 40 g kukuričného škrobu
* 1 lyžička vanilkového extraktu
* 3 bielka
* 150 g SweetFamily kryštálového cukru
* 1 lyžica citrónovej šťavy

## Instructions
Z prvých 4 ingrediencií vypracujeme pevné cesto a uložíme ho na pol hodinu do chladničky. Medzitým si jablká olúpeme, nastrúhame a aj so šťavou uložíme do hrnca, pridáme 80 g cukru, vanilkový extrakt a necháme zovrieť. V 100 ml vody vymiešame kukuričný škrob a prilejeme do jablkovej zmesi. Varíme, až kým hmota nezhustne. Necháme vychladnúť. Rúru zapneme na 180°C. Cesto vyvaľkáme na pomúčenej doske a prenesieme do 24 cm koláčovej formy. Popicháme vidličkou, prikryjeme papierom na pečenie a zaťažíme strukovinami. Dáme piecť na 15 minút, potom odstránime papier aj so strukovinami a pečieme ešte 10 minút. Necháme trocha vychladnúť. Na korpus nanesieme jablkovú vrstvu a uhladíme. Na penu si začneme šľahať bielka a postupne po lyžici pridávame cukor. Keď je už pena hustá, pridáme aj citrónovú šťavu. Penu nanesieme na vrch koláča a dáme zapiecť, až kým nezhnedne. Koláč potom necháme úplne vychladnúť.<br/>