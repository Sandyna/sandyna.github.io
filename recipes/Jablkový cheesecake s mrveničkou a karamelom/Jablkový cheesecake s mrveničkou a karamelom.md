---
title: Jablkový cheesecake s mrveničkou a karamelom
layout: recipe
time: 
servings: 
source: http://angiebakes.com/2017/02/05/jablkovy-cheesecake-s-mrvenickou-a-karamelom/
image: ./image.jpg
---

## Ingredients

### Na základ
* 200 g hladkej múky
* 120 g masla
* 80 g SwetFamily kryštálového cukru

### Na plnku
* 250 g krémového syra Philadelphia
* 250 g jemného nízkotučného tvarohu
* 2 vajíčka
* 100 g SweetFamily kryštálového cukru
* nastrúhaná kôra z 1 citróna
* 1 lyžička vanilkového extraktu
* 3 stredné jablká + trocha škorice

### Na mrveničku
* 150 g hladkej múky
* 60 g SweetFamily kryštálového cukru
* 80 g masla
* 5 lyžíc jemne mletých ovsených vločiek

## Instructions
Najprv si pripravíme základ. Rúru zapneme na 175°C, 24 cm tortovú formu vystelieme papierom na pečenie. Múku, maslo a cukor zmiešame a vypracujeme na cesto (nemusí byť veľmi pevné) a nasypeme na dno tortovej formy a poriadne rovnomerne popritláčame. Dáme piecť na 15 minút. Zatiaľ si v mise pripravíme krém – tvaroh, Philadelphiu, cukor, citrónovú kôru a vanilkový extrakt vyšľaháme a potom po jednom prišľaháme aj vajíčka. Jablká olúpeme a nakrájame na malé kocky a posypeme škoricou. Pripravíme si mrveničku – všetko zmiešame v mise a vypracujeme rukou. Predpečený korpus vytiahneme z rúry, nalejeme naň krém, nasypeme naň jablká a to celé posypeme mrveničkou. Dáme piecť na 35-40 minút. Po upečení necháme vychladnúť a potom na noc uložíme do chladničky. Pred podávaním si pripravíme karamelový krém – do malého hrnca dáme 100 g kryštálového cukru, zalejeme 2 lyžicami vody a dáme variť. Medzitým si v mikrovlnke zohrejeme 6 lyžíc smotany na šľahanie. Keď už sa voda vyparí a cukor začne byť zlatohnedý, znížime teplotu a prilejeme teplú smotanu na šľahanie. Poriadne premiešame a chvíľu varíme a potom odstavíme z ohňa. Nalejeme do malej nádobky a každý kúsok cheesecaku ním jemne polejeme.<br/>