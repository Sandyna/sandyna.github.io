Chocolate couscous cake 
?
?  
http://angiebakes.com/2017/04/06/cokoladovy-kuskus-kolac

150 g maslových sušienok
cca 70 g masla
300 g kuskusu
450 ml mlieka
80 g kryštálového cukru
50 g masla
150 g horkej čokolády 70%
2 lyžice kakaa
4 žĺtka
2 bielka
100 g mletých orechov

Najprv si necháme zovrieť mlieko s cukrom, potom odstavíme a pridáme kuskus. Necháme napučať. Medzitým si vo vodnom kúpeli rozpustíme čokoládu. Keď už kuskus vsiakne všetko mlieko, pridáme maslo a premiešame. Po jednom zamiešame aj žĺtka. Bielka vyšľaháme so štipkou soli dotuha. Do kuskus zmesi primiešame rozpustenú čokoládu, kakao, dobre premiešame a nakoniec aj tuhý sneh z bielkov a mleté orechy. Rúru zapneme na 180 stupnov. Keksíky pomelieme najemno, zmiešame s rozpusteným maslom a túto mrveničku natlačíme na dno koláčovej formy (22 cm). Korpus dáme piecť na 5 minút, potom nalejeme kuskus krém na korpus (no skôr lyžicujeme) a uhladíme. Dáme piecť na 30 minút. Po upečení necháme vychladnúť a nakrájame. Môžete posypať aj kakaom. 
